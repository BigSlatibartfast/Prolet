第一师范讲堂录 - 和谐历史档案馆 Banned Historical Archives

标题： 第一师范讲堂录

作者：毛泽东

时间： 1913.11.1

标签：关键人物文稿 文章

选择来源：毛泽东思想万岁(1913-1943卷)

第一师范讲堂录

修身。人情多耽安佚而惮苦，懒惰为万恶之渊薮。人而懒惰，农则废其田畴，工则废其规矩，商贾则废其所鬻，士则废其所学，业即废矣，无以为生，而杀身亡家乃随之矣。因而懒惰，始则不进，继则退行，继则衰弱，终则灭亡，可畏哉！故曰懒惰万恶之渊薮也。

奋斗。夫以五千之卒，敌十万之军。策罢乏之兵，当新霸之马。如此欲图存而不亡，非奋斗不可。

朝气。少年须有朝气，否则暮气中之。暮气之来，乘疏懈之隙也。故曰怠隋者生之坟墓。